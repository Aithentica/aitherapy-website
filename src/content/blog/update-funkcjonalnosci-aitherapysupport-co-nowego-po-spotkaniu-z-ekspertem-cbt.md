---
title: "Update funkcjonalności AITherapySupport – co nowego po spotkaniu z ekspertem CBT"
description: "Jeszcze raz bardzo dziękujemy za ostatnie spotkanie z naszą ekspertką CBT. Powołujemy się na nie w wielu naszych wewnętrznych rozmowach 😊 Tak jak obiecaliśmy, przesyłamy update funkcjonalności, o któ"
pubDate: 2026-01-30
author: "Bartlomiej Glowacki"
category: "Rozwój Produktu"
tags: ["CBT", "Produkt"]
draft: false
heroImage: "/images/blog/update-funkcjonalnosci.jpg"
---

Jeszcze raz bardzo dziękujemy za ostatnie spotkanie z naszą ekspertką CBT. Powołujemy się na nie w wielu naszych wewnętrznych rozmowach 😊 Tak jak obiecaliśmy, przesyłamy update funkcjonalności, o których rozmawialiśmy.

## 1\. Zakładka Podsumowanie → podstawowa analiza AI (ekstrakcja)

Na zakładce Podsumowanie dostępna jest teraz podstawowa analiza AI, która automatycznie ekstrahuje kluczowe elementy sesji:

-   **Kotwice mentalne** – tak, żeby po spojrzeniu szybko przypomnieć sobie sesję
-   **Skrót** sesji
-   **Praca domowa**
-   **Plan następnej sesji**

![Zakładka Podsumowanie – lista sesji z automatycznym podsumowaniem AI](https://aitherapy.support/wp-content/uploads/2026/01/image2-scaled.jpg)
*Widok zakładki Podsumowanie z listą sesji i automatycznym podsumowaniem AI*

**Ważna funkcja:** Jeśli na końcu transkrypcji (już po wyjściu pacjenta z sesji) powiesz na głos, jaki jest plan na następną sesję, to informacja ta automatycznie się wyświetli – zarówno w widoku terapeuty, jak i u pacjenta. Oczywiście można dodać notatkę manualnie, ale głosem jest to znacznie łatwiejsze.

Dostępna jest też opcja na zrobienie całej analizy z samej notatki (bez transkrypcji) – jakość analizy AI będzie jednak bardzo zależna od szczegółowości notatki.

## 2\. Zakładka Szczegóły – „piaskownice" analityczne

Na zakładce Szczegóły stworzyliśmy „piaskownice" – przestrzeń, w której eksperymentujemy z tym, co terapeuta chciałby móc sobie przeanalizować. Na obecną chwilę przetwarzamy:

-   **Refleksja po poprzedniej sesji i praca domowa**
-   **Obraz problemu (tu i teraz)**
    -   Aktualny stan pacjenta
    -   Sytuacje aktywujące omawiane na sesji
    -   Nasilenie objawów
-   **Kluczowe mechanizmy CBT**
    -   Myśli automatyczne
    -   Zniekształcenia poznawcze (istotne w materiale)
    -   Schematy i przekonania pośredniczące
    -   Błędne koła podtrzymujące problem
-   **Dane z historii wspierające hipotezę**
-   **Interwencje terapeutyczne na sesji**
-   **Refleksja pacjenta z końca sesji**

![Zakładka Szczegóły – szczegółowa analiza CBT sesji generowana przez AI](https://aitherapy.support/wp-content/uploads/2026/01/image4-scaled.jpg)
*Zakładka Szczegóły z analizą CBT wg standardu CTS-R*

## 3\. Portal Pacjenta – cele terapeutyczne

Do portalu pacjenta dołożyliśmy **cele terapeutyczne** wyświetlane na samej górze. Pochodzą one z zakładki „dominujące problemy" w widoku pacjenta. Cele mogą zostać spisane przez terapeutę ręcznie bądź wydobyte automatycznie przez model AI z odpowiedniej sesji.

![Portal Pacjenta – kokpit z celami terapeutycznymi i planem sesji](https://aitherapy.support/wp-content/uploads/2026/01/image1-scaled.jpg)
*Portal Pacjenta – kokpit z celami terapeutycznymi, planem sesji i pracą domową*

![Dominujące problemy – źródło celów terapeutycznych w widoku terapeuty](https://aitherapy.support/wp-content/uploads/2026/01/image3.png)
*Widok „Dominujące problemy" – źródło celów terapeutycznych z automatyczną ekstrakcją AI*

## 4\. Dziennik nastroju i Materiały

Portal Pacjenta ma teraz również **Dziennik nastroju** – pozwalający pacjentowi na bieżąco monitorować swoje samopoczucie.

![Dziennik nastroju – wykres i wpisy dziennika pacjenta](https://aitherapy.support/wp-content/uploads/2026/01/image7-scaled.png)
*Dziennik nastroju z wykresem samopoczucia i wpisami pacjenta*

Dodaliśmy też zakładkę **Materiały**, gdzie zarówno pacjent, jak i terapeuta mogą wgrywać istotne pliki i dokumenty.

![Zakładka Materiały – współdzielenie plików między terapeutą a pacjentem](https://aitherapy.support/wp-content/uploads/2026/01/image8-scaled.jpg)
*Zakładka Materiały – współdzielone pliki i dokumenty*

## 5\. Wklejanie transkrypcji i nagrywanie na żywo

Dodaliśmy wszystkie możliwości wklejania transkrypcji (choć jeszcze bez pełnej integracji z zewnętrznymi narzędziami). Dodatkowo dostępne jest teraz **nagrywanie sesji na żywo** bezpośrednio w aplikacji.

![Opcje dodawania transkrypcji – wklejanie tekstu, upload pliku, upload audio, nagrywanie na żywo](https://aitherapy.support/wp-content/uploads/2026/01/image6.png)
*Opcje dodawania transkrypcji sesji*

![Nagrywanie sesji na żywo z diaryzacją mówców](https://aitherapy.support/wp-content/uploads/2026/01/image5-scaled.png)
*Nagrywanie sesji na żywo z automatyczną diaryzacją mówców*

## Nad czym teraz pracujemy

-   **Dopracowanie kategorii analizy CBT** – przejście z trybu sandbox do produkcji
-   **Zbiór „tabelek"** do wypełniania przez pacjenta (formularze terapeutyczne)
-   **Baza danych protokołów CBT** – strukturyzowane podejście do różnych zaburzeń
-   **Statystyki sesji** – procent mówienia, dryft tematyczny, trzymanie się planu itp.

## Największe wyzwania

Aktualnie mierzymy się z kilkoma kluczowymi pytaniami:

-   **Co pokazywać pacjentowi?** Czy podsumowanie AI powinno być widoczne dla pacjenta?
-   **Czy stworzyć dla pacjenta specjalną analizę?** Osobny widok dostosowany do potrzeb pacjenta.
-   Mamy też kilka wyzwań w obszarze kalendarza i umawiania sesji.

_Jeśli jesteś terapeutą CBT i chcesz dowiedzieć się więcej o AITherapySupport lub wziąć udział w testach, [odwiedź naszą stronę](https://aitherapy.support) lub napisz do nas!_
